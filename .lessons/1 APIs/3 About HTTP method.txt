HTTP Metodları sadə dillə

HTTP metodları – serverə göndərdiyin “əmrlər”dir.
Təsəvvür elə ki, restorana gedirsən və ofisianta sifariş verirsən. Hər sifariş bir metod kimidir:




1. GET → “Məlumatı göstər”
    - Heç nə dəyişmir, sadəcə baxırsan.
    - Misal: Menyunu ofisianta göstərmək istəyirsən: “Mənə menyunu gətir.”
    - REST-də misal: GET /kitablar → bütün kitabların siyahısını göstər.
    - Təhlükəsizdir, çünki məlumatı silmir və dəyişmir.





2. POST → “Yeni məlumat yarat”
    - Yeni məlumat əlavə etmək üçün.
    - Misal: Restoranda yeni sifariş verirsən: “Mənə bir pizza gətir.”
    - REST-də misal: POST /food → yeni yemək yarat.
    - Hər dəfə fərqli nəticə verir (çünki hər dəfə yeni bir məlumat yaranır).





3. PUT → “Tam yenilə”
    - Mövcud məlumatı tam dəyişmək üçün.
    - Misal: Ofisianta deyirsən: “Pizza sifarişimi dəyiş, onun yerinə plov gətir.”
    - Burada əvvəlki sifariş silinir, yeni ilə əvəz olunur.
    - REST-də misal: PUT /food/2 → müştərinin məlumatı dəyişir.





4. PATCH → “Qismən dəyiş”
    - PUT-un kiçik qardaşıdır – tam dəyişmir, yalnız lazım olan hissəni dəyişir.
    - Misal: “Pizzama əlavə pendir vur.” (yəni tam sifarişi dəyişmirsən, sadəcə bir detalını).
    - REST-də misal: PATCH /food/2







5. DELETE → “Sil”
    - Məlumatı tam silmək üçün.
    - Misal: “Sifarişimi ləğv et, heç nə gətirmə.”
    - REST-də misal: DELETE /food/2







Digərləri (çox lazım olmur, amma var):

    - HEAD → sadəcə məlumatın başlığını göstərir, içini yox.
    (Misal: “Bu pizzanın ölçüsü neçədir?”)

    - OPTIONS → serverdən soruşursan: “Burada hansı əməliyyatlara icazə var?”
    Cavab: GET, POST və s.







Deməli REST, API-də işləyərkən, hər metod sadəcə serverə verdiyin fərqli bir əmrdir.